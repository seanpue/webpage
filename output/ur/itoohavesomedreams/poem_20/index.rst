.. title: §20. ریگ دیروز
.. slug: itoohavesomedreams/poem_20
.. date: 2014-09-07 15:37:35 UTC
.. tags: poem itoohavesomedreams rashid
.. link: 
.. description: Urdu version of "Mere bhī haiñ kuchh ḳhvāb"
.. type: text



| ہم محبّت کے خرابوں کے مکیں
| 	وقت کے طول المناک کے پروردہ ہیں
| 	ایک تاریک ازل، نور ابد سے خالی!
| 
| ہم جو صدیوں سے چلے ہیں تو سمجھتے ہیں کہ ساحل پایا
| اپنی تہذیب کی پا کوبی کا حاسل پایا!
| 
| ہم محبّت کے نہاں خانوں میں بسنے والے
| اپنی پا مالی کے افسانوں پہ ہنسنے والے
| 	ہم سمجھتے ہیں نشان سر منزل پایا!
| 
| ہم محبّت کے خرابوں کے مکیں
| کنج ماضی میں ہیں باراں زدہ طائر کی طرح آسودہ،
| اور کبھی فتنہ نا گاہ سے ڈر کر چونکیں
| تو رہیں سدّ نگہ نیند کے بھاری پردے
| ہم محبّت کے خرابوں کے مکیں!
| ایسے تاریک خرابے کہ جہاں
| دور سے تیز پلٹ جائیں ضیا کے آہو
| ایک، بس ایک، صدا گونجتی ہو
| شب آلام کی "یا ہو! یا ہو!"
| 
| ہم محبّت کے خرابوں کے مکیں 
| ریگ دیروز میں خوابوں کے شجر بوتے رہے
| سایہ نا پید تھا، سایے کی تمنّا کے تلے سوتے رہے!

␃
