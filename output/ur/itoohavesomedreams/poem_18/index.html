<!DOCTYPE html>
<html dir="rtl" lang="ur">
<head>
<meta charset="utf-8">
<meta name="description" content='Urdu version of "Dil, mire ṣaḥrā-navard-e pīr dil"'>
<meta name="viewport" content="width=device-width, initial-scale=1">
<title>§18ـ دل، مرے صحرا نوردِ پیر دل | A. Sean Pue</title>
<link href="../../../assets/css/all-nocdn.css" rel="stylesheet" type="text/css">
<meta name="theme-color" content="#5670d4">
<meta name="generator" content="Nikola (getnikola.com)">
<link rel="alternate" type="application/rss+xml" title="RSS (en)" hreflang="en" href="../../../rss.xml">
<link rel="alternate" type="application/rss+xml" title="RSS (hi)" hreflang="hi" href="../../../hi/rss.xml">
<link rel="alternate" type="application/rss+xml" title="RSS (ur)" hreflang="ur" href="../../rss.xml">
<link rel="canonical" href="https://seanpue.com/ur/itoohavesomedreams/poem_18/">
<!--[if lt IE 9]><script src="../../../assets/js/html5.js"></script><![endif]--><meta name="author" content="A. Sean Pue">
<meta property="og:site_name" content="A. Sean Pue">
<meta property="og:title" content="§18ـ دل، مرے صحرا نوردِ پیر دل">
<meta property="og:url" content="https://seanpue.com/ur/itoohavesomedreams/poem_18/">
<meta property="og:description" content='Urdu version of "Dil, mire ṣaḥrā-navard-e pīr dil"'>
<meta property="og:type" content="article">
<meta property="article:published_time" content="2018-11-12T21:20:49Z">
<meta property="article:tag" content="poem itoohavesomedreams rashid">
<link rel="alternate" hreflang="en" href="../../../itoohavesomedreams/poem_18/">
<link rel="alternate" hreflang="hi" href="../../../hi/itoohavesomedreams/poem_18/">
</head>
<body>
<a href="#content" class="sr-only sr-only-focusable">مرکزی متن پر جائیں</a>

<!-- Menubar -->

<nav class="navbar navbar-inverse navbar-static-top"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle collapsed" data-toggle="collapse" data-target="#bs-navbar" aria-controls="bs-navbar" aria-expanded="false">
            <span class="sr-only">نیویگیشن ہٹائیں/دکھائیں</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="https://seanpue.com/ur/">

                <span id="blog-title">A. Sean Pue</span>
            </a>
        </div>
<!-- /.navbar-header -->
        <div class="collapse navbar-collapse" id="bs-navbar" aria-expanded="false">
            <ul class="nav navbar-nav">
<li>
<a href="../../cv">سی وی</a>
                </li>
<li>
<a href="../../itoohavesomedreams">میرے بھی ہیں کچھ خواب</a>

                
            </li>
</ul>
<ul class="nav navbar-nav navbar-right">
<li>
            </li>
<li><a href="https://seanpue.com/" rel="alternate" hreflang="en">English</a></li>
            <li><a href="https://seanpue.com/hi/" rel="alternate" hreflang="hi">हिन्दी</a></li>

                
                    
    <li>
    <a href="index.rst" id="sourcelink">سورس</a>
    </li>

                
            </ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content" role="main">
    <div class="body-content">
        <!--Body content-->
        <div class="row">
            
            
<article class="post-text storypage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="." class="u-url">§18ـ دل، مرے صحرا نوردِ پیر دل</a></h1>

        
        <div class="metadata posttranslations translations">
            <h3 class="posttranslations-intro">ان میں بھی دستیاب:</h3>
                <p><a href="../../../itoohavesomedreams/poem_18/" rel="alternate" hreflang="en">English</a></p>
                <p><a href="../../../hi/itoohavesomedreams/poem_18/" rel="alternate" hreflang="hi">हिन्दी</a></p>
        </div>

    </header><div class="e-content entry-content" itemprop="articleBody text">
    <div>
<div class="line-block">
<div class="line">نغمہ در جاں، رقص بر پا، خندہ بر لب</div>
<div class="line">دل، تمنّاؤں کے بے پایاں الاؤ کے قریب!</div>
<div class="line"><br></div>
<div class="line">دل، مرے صحرا نوردِ پیر دل</div>
<div class="line">ریگ کے دلشاد شہری، ریگ تو</div>
<div class="line-block">
<div class="line">اور ریگ ہی تیری طلب</div>
</div>
<div class="line">ریگ کی نکہت تری پیکر میں، تیری جاں میں ہے!</div>
<div class="line"><br></div>
<div class="line">ریگ صبحِ عید کے مانند زر تاب و جلیل،</div>
<div class="line">ریگ صدیوں کا جمال،</div>
<div class="line">جشنِ آدم پر بچھڑ کر ملنے والوں کا وصال،</div>
<div class="line">شوق کے لمحات کے مانند آزاد و عظیم!</div>
<div class="line"><br></div>
<div class="line">ریگ نغمہ زن</div>
<div class="line">کہ ذرّے ریگ زاروں کی وہ پا زیبِ قدیم</div>
<div class="line">جس پہ پڑ سکتا نہیں دستِ لئیم،</div>
<div class="line">ریگِ صحرا زر گری کی ریگ کی لہروں سے دور</div>
<div class="line">چشمہِ مکر و ریا شہروں سے دور!</div>
<div class="line"><br></div>
<div class="line">ریگ شب بیدار ہے، سنتی ہے ہر جابر کی چاپ</div>
<div class="line">ریگ شب بیدار ہے، نگراں ہے مانندِ نقیب</div>
<div class="line">دیکھتی ہے سایہِ آمر کی چاپ</div>
<div class="line">ریگ ہر عیّار، غارت گر کی موت</div>
<div class="line">ریگ استبداد کے طغیاں کے شور و شر کی موت</div>
<div class="line">ریگ جب اٹھتی ہے، اُڑ جاتی ہے ہر فاتح کی نیند</div>
<div class="line">ریگ کے نیزوں سے زخمی، سب شہنشاہوں کے خواب!</div>
<div class="line"><br></div>
<div class="line">(ریگ، اے صحرا کی ریگ</div>
<div class="line">مجھ کو اپنی جاگتے ذرّوں کے خوابوں کی</div>
<div class="line-block">
<div class="line">نئی تعبیر دے!)</div>
<div class="line"><br></div>
</div>
<div class="line">ریگ کے ذرّو، اُبھرتی صبح تم،</div>
<div class="line">آؤ صحرا کی حدوں تک آ گیا روزِ طرب</div>
<div class="line">دل، مرے صحرا نوردِ پیر دل،</div>
<div class="line-block">
<div class="line">آ چوم ریگ!</div>
</div>
<div class="line">ہے خیالوں کے پریزادوں سے بھی معصوم ریگ!</div>
<div class="line"><br></div>
<div class="line">ریگ رقصاں، ماہ و سالِ نور تک رقصاں رہے</div>
<div class="line">اس کا ابریشم ملائم، نرم خو، خنداں رہے!</div>
<div class="line"><br></div>
<div class="line">دل، مرے صحرا نوردِ پیر دل</div>
<div class="line">یہ تمنّاؤں کا بے پایاں الاؤ</div>
<div class="line">راہ گم کردوں کی مشعل، اس کے لب پر "آؤ! آؤ!"</div>
<div class="line">تیرے ماضی کے خزف ریزوں سے جاگی ہے یہ آگ</div>
<div class="line">آگ کی قرمز زباں پر انبساطِ نو کے راگ</div>
<div class="line">دل، مرے صحرا نوردِ پیر دل،</div>
<div class="line">سر گرانی کی شبِ رفتہ سے جاگ!</div>
<div class="line">کچھ شرر آغوشِ صرصر میں ہیں گم،</div>
<div class="line">اور کچھ زینہ بہ زینہ ش؛اوعلوں کے مینار پر چڑھتے ہوئے</div>
<div class="line">اور کچھ تہ میں الاؤ کی ابھی،</div>
<div class="line">مضطرب، لیکن مذبذب طفلِ کمسن کی طرح!</div>
<div class="line">آگ زینہ، آگ رنگوں کا خزینہ</div>
<div class="line">آگ ان لخّات کا سرچشمہ ہے</div>
<div class="line">جس سے لیتا ہے غزا عشّاق کے دل کا تپاک!</div>
<div class="line">چوبِ خشک انگور، اُس کی مے ہے آگ</div>
<div class="line">سرسراتی ہے رگوں میں عید کے دن کی طرح!</div>
<div class="line"><br></div>
<div class="line">آگ کاہن، یاد سے اُتری ہوئی صدیوں کی یہ افسانہ خواں</div>
<div class="line">آنے والے قرنہا کی داستانیں لب پہ ہیں</div>
<div class="line">دل، مرا صحرا نوردِ پیر دل سن کر جواں!</div>
<div class="line"><br></div>
<div class="line">آگ آزادی کا، دل شادی کا نام</div>
<div class="line">آگ پیدائش کا، افزائش کا نام</div>
<div class="line">آگ کے پھولوں میں نسریں، یاسمن، سمبل، شقیق و نسترن</div>
<div class="line">آگ آرائش کا، زیبائش کا نام</div>
<div class="line">آگ وہ تقدیس، دھُل جاتے ہیں جس سے سب گناہ</div>
<div class="line">آگ انسانوں کی پہلی سانس کے مانند اک ایسا کرم</div>
<div class="line">عمر کا اک طول بھی جس کا نہیں کافی جواب!</div>
<div class="line"><br></div>
<div class="line">یہ تمنّاؤں کا بے پایاں الاؤ گر نہ ہو</div>
<div class="line">اِس لق و دق میں نکل آئیں کہیں سے بھیڑیے</div>
<div class="line">اِس الاؤ کو سدا روشن رکھو!</div>
<div class="line">(ریگِ صحرا کو بشارت ہو کہ زندہ ہے الاؤ،</div>
<div class="line">بھیڑیوں کی چاپ تک آتی نہیں!)</div>
<div class="line"><br></div>
<div class="line">آگ سے صحرا کا رشتہ ہے قدیم</div>
<div class="line">آگ سے صحرا کے ٹیڑھے، رینگنے والے،</div>
<div class="line-block">
<div class="line">گرہ آلود، ژولیدہ درخت</div>
</div>
<div class="line">جاگتے ہیں نغمہ در جاں، رقص بر پا، خندہ بر لب</div>
<div class="line">اور منا لیتے ہیں تنہائی میں جشنِ ماہتاب</div>
<div class="line">اُن کی شاخیں غیر مرئی طبل کی آواز پر دیتی ہیں تال</div>
<div class="line">بیخ و بُن سے آنے لگتی ہے خداوندی جلاجل کی صدا!</div>
<div class="line"><br></div>
<div class="line">آگ سے صحرا کا رشتہ ہے قدیم</div>
<div class="line">رہروؤں، صحرا نوردوں کے لئے ہے رہنما</div>
<div class="line">کاروانوں کا سہارا بھی ہے آگ</div>
<div class="line">اور صہراؤں کی تنہائی کو ہم کرتی ہے آگ!</div>
<div class="line"><br></div>
<div class="line">آگ کے چاروں طرف پشمینہ و دستار میں لپٹے ہوئے</div>
<div class="line-block">
<div class="line">افسانہ گو</div>
</div>
<div class="line">جیسے گردِ چسم مژگاں کا ہجوم؛</div>
<div class="line">اُن کے حیرت ناک، دلکش تجربوں سے</div>
<div class="line-block">
<div class="line">جب دمک اٹھتی ہے ریت،</div>
</div>
<div class="line">ذرّہ ذرّہ بجنے لگتا ہے مثالِ سازِ جاں</div>
<div class="line">گوش بر آواز رہتے ہیں درخت</div>
<div class="line">اور ہنس دیتے ہیں اپنی عارفانہ بے نیازی سے کبھی!</div>
<div class="line"><br></div>
<div class="line">یہ تمنّاؤں کا بے پایاں الاؤ گر نہ ہو</div>
<div class="line">ریگ اپنی خلوتِ بے نور و خود بیں میں رہے</div>
<div class="line">اپنی یکتائی کی تحسیں میں رہے</div>
<div class="line">اِس الاؤ کو سدا روشن رکھو!</div>
<div class="line"><br></div>
<div class="line">یہ تمنّاؤں کا بے پایاں الاؤ گر نہ ہو</div>
<div class="line">ایشیا، افریقہ پہنائی کا نام</div>
<div class="line-block">
<div class="line">(بے کار پہنائی کا نام)</div>
</div>
<div class="line">یوروپ اور امریکہ دارائی کا نام</div>
<div class="line-block">
<div class="line">(تکرارِ دارائی کا نام!)</div>
<div class="line"><br></div>
</div>
<div class="line">میرا دل، صحرا نوردِ پیر دل</div>
<div class="line">جاگ اٹھا ہے، مشرق و مغرب کی ایسی یک دلی</div>
<div class="line-block">
<div class="line">کے کاروانوں کا نیا رویا لئے:</div>
</div>
<div class="line">یک دلی ایسی کہ ہوگی فہمِ انساں سے ورائ</div>
<div class="line">یک دلی ایسی کہ ہم سب کہہ اٹھیں</div>
<div class="line-block">
<div class="line">"اس قدر عجلت نہ کر</div>
<div class="line">اژدہامِ گل نہ بن!"</div>
</div>
<div class="line">کہہ اُٹھیں ہم:</div>
<div class="line-block">
<div class="line">"تُو غمِ کُل تو نہ تھی</div>
<div class="line">اب لخّتِ کُل بھی نہ بن</div>
<div class="line">روزِ آسائش کی بے دردی نہ بن</div>
<div class="line">یک دلی بن، ایسا سنّاٹا نہ بن،</div>
<div class="line">جس میں تابستاں کی دو پہروں کی</div>
<div class="line">بے حاسل کسالت کے سوا کچھ بھی نہ ہو!"</div>
<div class="line"><br></div>
</div>
<div class="line">اِس "جفا گر" یک دلی کے کارواں یوں آئیں‌گے</div>
<div class="line">دستِ جادو گر سے جیسے پھوٹ نکلے ہوں طلسم،</div>
<div class="line">عشقِ حاسل خیز سے، یا زورِ پیدائی سے جیسے نا گہاں</div>
<div class="line">کھُل گئے ہوں مشرق و مغرب کے جسم،</div>
<div class="line-block">
<div class="line">۔۔جسم، صدیوں کے عقیم!</div>
<div class="line"><br></div>
</div>
<div class="line">کارواں فرخُندہ پے، اور اُن کا بار</div>
<div class="line">کیسہ کیسہ تختِ جم و تاجِ کے</div>
<div class="line">کوزہ کوزہ فرد کی سطوت کی مے</div>
<div class="line">جامہ جامہ روز و شب محنت کا خے</div>
<div class="line">نغمہ نغمہ حرّیت کی گرم لِے!</div>
<div class="line"><br></div>
<div class="line">سالکو، فیروز بختو، آنے والے قافلو</div>
<div class="line">شہر سے لوٹوگے تم تو پاؤگے</div>
<div class="line">ریت کی سرحد پہ جو روحِ ابد خوابیدہ تھی</div>
<div class="line">جاگ اٹھی ہے "شکوہ ہائے نے" سے وہ</div>
<div class="line">ریت کی تہ میں جو شرمیلی سحر روئیدہ تھی</div>
<div class="line">جاگ اٹھی ہے حرّیت کی لِے سے وہ!</div>
<div class="line"><br></div>
<div class="line">اِتنی دوشیزہ تھی، اِتنی مرد نا دیدہ تھی صبح</div>
<div class="line">پوچھ سکتے تھے نہ اُس کی عمر ہم!</div>
<div class="line">درد سے ہنستی نہ تھی،</div>
<div class="line">ذرّوں کی رعنائی پہ بھی ہنستی نہ تھی،</div>
<div class="line">ایک محجوبانہ بے خبری میں ہنس دیتی تھی صبح!</div>
<div class="line">اب مناتی ہے وہ صحرا کا جلال</div>
<div class="line">جیسے عزّ و جل کے پاؤں کی یہی محراب ہو!</div>
<div class="line">زیرِ محراب آ گئی ہو اُس کو بیداری کی رات</div>
<div class="line">خود جنابِ عزّ و جل سے جیسے اُمّیدِ زفاف</div>
<div class="line-block">
<div class="line">(سارے نا کردہ گناہ اُس کے معاف!)</div>
<div class="line"><br></div>
</div>
<div class="line">صبحِ صحرا، شاد باد!</div>
<div class="line">اے عروسِ عزّ و جل، فرخُندہ رُو، تابندہ خُو</div>
<div class="line">تو اک ایسے حجرہِ شب سے نکل کر آئی ہے</div>
<div class="line">دستِ قاتل نے بہایا تھا جہاں ہر سیج پر</div>
<div class="line">سینکڑوں تاروں کا رخشندہ لہو، پھولوں کے پاس!</div>
<div class="line">صبحِ صحرا، سر مرے زانو پہ رکھ کر داستاں</div>
<div class="line">اُن تمنّا کے شہیدوں کی نہ کہہ</div>
<div class="line">اُن کی نیمہ رس امنگوں، آرزوؤں کی نہ کہہ</div>
<div class="line">جن سے ملنے کا کوئی امکاں نہیں</div>
<div class="line">شہد تیرا جن کو نوشِ جاں نہیں!</div>
<div class="line">آج بھی کچھ دور، اِس صحرا کے پار</div>
<div class="line">دیو کی دیوار کے نیچے نسیم</div>
<div class="line">روز و شب چلتی ہے مبہم خوف سے سہمی ہوئی</div>
<div class="line">جس طرح شہروں کی راہوں پر یتیم</div>
<div class="line">نغمہ بر لب تا کہ اُن کی جاں کا سنّاٹا ہو دور!</div>
<div class="line"><br></div>
<div class="line">آج بھی اِس ریگ کے ذرّوں میں ہیں</div>
<div class="line">ایسے ذرّے، آپ ہی اپنے غنیم</div>
<div class="line">آج بھی اِس آگ کے ش؛اوعلوں میں ہیں</div>
<div class="line">وہ شرر جو اِس کی تہ میں پر بریدہ رہ گئے</div>
<div class="line-block">
<div class="line">مثلِ حرفِ نا شنیدہ رہ گئے!</div>
</div>
<div class="line">صبحِ صحرا، اے عروسِ عزّ و جل</div>
<div class="line">آ کہ اُن کی داستاں دہرائیں ہم</div>
<div class="line">اُن کی عزّت، اُن کی عظمت گائیں ہم</div>
<div class="line"><br></div>
<div class="line">صبح، ریت اور آگ، ہم سب کا جلال!</div>
<div class="line">یک دلی کے کارواں اُن کا جمال</div>
<div class="line-block">
<div class="line">آؤ!</div>
</div>
<div class="line">اِس تہلیل کے حلقے میں ہم مل جائیں</div>
<div class="line-block">
<div class="line">آؤ!</div>
</div>
<div class="line">شاد باد اپنی تمنّاؤں کا بے پایاں الاؤ!</div>
</div>
<p><a class="reference external" href="../../../itoohavesomedreams/poem_17"><img alt="arrow_right" class="emoji" src="https://cdnjs.cloudflare.com/ajax/libs/emojify.js/1.1.0/images/basic/arrow_right.png" style="width: 24px; height: 24px;"> §17. زندگی سے ڈرتے ہو؟</a></p>
<p><a class="reference external" href="../../../itoohavesomedreams/poem_19">§19. ایک اور شہر <img alt="arrow_left" class="emoji" src="https://cdnjs.cloudflare.com/ajax/libs/emojify.js/1.1.0/images/basic/arrow_left.png" style="width: 24px; height: 24px;"></a></p>
<div class="admonition admonition-i-too-have-some-dreams-n-m-rashed-and-modernism-in-urdu-poetry">
<p class="first admonition-title">I Too Have Some Dreams: N. M. Rashed and Modernism in Urdu Poetry</p>
<p>یہ ن م راشد کی نظم ہے ـ اس کا انگریزی ترجمہ اور ٹرانزلٹریشن میری کتاب
کے ضمیمہ میں مل سکتا ہےـ اردو
پڑھنے والوں کے لئے یہ پیج پیش کیا گیا ہےـ نستعلیق میں
دکھانے کے لئے
<a class="reference external" href="http://ur.lmgtfy.com/?q=Jameel+Noori+nastaleeq">جمیل نوری نستعلیق فانٹ</a>  انسٹال کیجئے.</p>
<div class="last"><div class="link-figure">
<div class="link-figure-media">
<a class="link-figure-image" href="../../../itoohavesomedreams/" target="_blank">
<img src="../../../galleries/i2havesomedreams/i2havesomedreams-small.jpg" alt="I Too Have Some Dreams Resource Page"></a>
</div>
<div class="link-figure-content">
<a class="link-figure-title" href="../../../itoohavesomedreams/" target="_blank">I Too Have Some Dreams Resource Page</a>


</div>
</div></div>
</div>
</div>
    </div>
    

</article>
</div>
        <!--End of body content-->

        <footer id="footer">
            Contents © 2019         <a href="mailto:a@seanpue.com">A. Sean Pue</a> - <a href="https://twitter.com/intent/user?screen_name=seanpue">Follow @seanpue on Twitter</a> - Powered by <a href="http://getnikola.com" rel="nofollow">Nikola</a> <br><div data-social-share-privacy="true"></div>
            
        </footer>
</div>
</div>


            <script src="../../../assets/js/all-nocdn.js"></script><!-- fancy dates --><script>
    moment.locale("ur");
    fancydates(0, "YYYY-MM-DD HH:mm");
    </script><!-- end fancy dates --><script>
    baguetteBox.run('div#content', {
        ignoreClass: 'islink',
        captions: function(element) {
            return element.getElementsByTagName('img')[0].alt;
    }});
    </script><script type="text/javascript" src="http://panzi.github.io/SocialSharePrivacy/javascripts/jquery.cookies.js"></script><script type="application/x-social-share-privacy-settings">{"path_prefix":"http://panzi.github.io/SocialSharePrivacy/","layout":"line","services":{"buffer":{"status":false},"delicious":{"status":false},"facebook":{"status":false},"flattr":{"status":false},"hackernews":{"status":false},"linkedin":{"status":false},"pinterest":{"status":false},"reddit":{"status":false},"stumbleupon":{"status":false},"tumblr":{"status":false},"xing":{"status":false},"disqus":{"status":false}}}</script><script type="text/javascript">(function () {var s = document.createElement('script');var t = document.getElementsByTagName('script')[0];s.type = 'text/javascript';s.async = true;s.src = 'http://panzi.github.io/SocialSharePrivacy/javascripts/jquery.socialshareprivacy.min.autoload.js';t.parentNode.insertBefore(s, t);})();</script><script type="text/javascript">$('article').each(function(i,x){if ( $(x).find('a[hreflang|="en"]').length==0 ) {x.setAttribute('dir','ltr')}});</script>
</body>
</html>
