<!DOCTYPE html>
<html prefix="og: http://ogp.me/ns# article: http://ogp.me/ns/article# " dir="rtl" lang="ur">
<head>
<meta charset="utf-8">
<meta name="description" content="Urdu version of " hamah>
<meta name="viewport" content="width=device-width, initial-scale=1">
<title>§11ـ ہمہ اوست | A. Sean Pue</title>
<link href="../../../assets/css/all-nocdn.css" rel="stylesheet" type="text/css">
<link rel="alternate" type="application/rss+xml" title="RSS (hi)" href="../../../hi/rss.xml">
<link rel="alternate" type="application/rss+xml" title="RSS (en)" href="../../../rss.xml">
<link rel="alternate" type="application/rss+xml" title="RSS (ur)" href="../../rss.xml">
<link rel="canonical" href="http://seanpue.com/ur/itoohavesomedreams/poem_11/">
<!--[if lt IE 9]><script src="../../../assets/js/html5.js"></script><![endif]--><style>
/* This one does not seem to load (too big?)

@font-face {
    font-family: "Jameel";
    src: local("Jameel Noori Nastaleeq"), url("../../../files/Jameel Noori Nastaleeq.ttf") format("opentype");
}
*/
/* This has problems with tashdeed
@font-face {
    font-family: "Fajer";
    src: local("Fajer Noori Nastalique"), url("../../../files/Fajer-Noori-Nastalique.ttf") format("opentype");
}
*/
/* testing this one... looks like it may work */

@font-face {
    font-family: "UrdType";
    src: local("Urdu Typesetting"), url("../../../files/UrdType.ttf") format("opentype");
}

html[lang="ur"] body {
    font-family: "Jameel Noori Nastaleeq", UrdType;
    font-size: 24px;
    font-stretch: normal;
}

</style>
<meta name="author" content="A. Sean Pue">
<meta name="og:title" content="§11ـ ہمہ اوست">
<meta name="og:url" content="http://seanpue.com/ur/itoohavesomedreams/poem_11/">
<meta name="og:description" content='Urdu version of "Hamah ūst"'>
<meta name="og:site_name" content="A. Sean Pue">
<meta name="og:type" content="article">
<link rel="alternate" hreflang="en" href="../../../itoohavesomedreams/poem_11/">
</head>
<body>
<a href="#content" class="sr-only sr-only-focusable">Skip to main content</a>

<!-- Menubar -->

<nav class="navbar navbar-inverse navbar-fixed-top" role="navigation"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="http://seanpue.com/">

                <span id="blog-title">A. Sean Pue</span>
            </a>
        </div>
<!-- /.navbar-header -->
        <div class="collapse navbar-collapse navbar-ex1-collapse">
            <ul class="nav navbar-nav">
<li>
<a href="../../about">میرے بارے میں</a>
                </li>
<li>
<a href="../../cv">سی وی</a>
                </li>
<li>
<a href="../../archive.html">آرکائیو</a>
                </li>
<li>
<a href="../../itoohavesomedreams">میرے بھی ہیں کچھ خواب</a>
                </li>
<li>
<a href="../../categories/index.html">ٹیگز</a>

                
            </li>
</ul>
<ul class="nav navbar-nav navbar-right">
<li>
            </li>
<li><a href="../../../hi/" rel="alternate" hreflang="hi">हिन्दी</a></li>
            <li><a href="../../../" rel="alternate" hreflang="en">English</a></li>

                
                    
    <li>
    <a href="../../.././ur/./itoohavesomedreams/poem_11/index.rst" id="sourcelink">سورس</a>
    </li>

                
            </ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content">
    <div class="body-content">
        <!--Body content-->
        <div class="row">
            
            
<article class="storypage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="." class="u-url">§11ـ ہمہ اوست</a></h1>

        
        <div class="metadata posttranslations translations">
            <h3 class="posttranslations-intro">ان زبانوں میں بھی دستیاب:</h3>
                <p><a href="../../../itoohavesomedreams/poem_11/" rel="alternate" hreflang="en">English</a></p>
        </div>

    </header><div class="e-content entry-content" itemprop="articleBody text">
    <div>
<div class="line-block">
<div class="line">خیابانِ سعدی میں</div>
<div class="line">رُوسی کتابوں کی دکّان پر ہم کھڑے تھے</div>
<div class="line">مجھے رُوس کے چیدہ صنعت گروں کے</div>
<div class="line">نئے کار ناموں کی اک عمر سے تشنگی تھی!</div>
<div class="line">مجھے رُوسیوں کے "سیاسی ہمہ اوست" سے کوئی رغبت نہیں ہے</div>
<div class="line">مگر ذرّے ذرّے میں</div>
<div class="line">انساں کے جوہر کی تابندگی دیکھنے کی تمنّا ہمیشہ رہی ہے!</div>
<div class="line">اور اُس شام تو مرسدہ کی عروسی تھی،</div>
<div class="line">اُس شوخ، دیوانی لڑکی کی خاطر</div>
<div class="line">مجھے ایک نازک سی سوغات کی جستجو تھی۔</div>
<div class="line"><br></div>
<div class="line">وہ میرا نیا دوست خالد</div>
<div class="line">ذرا دُور، تختے کے پیچھے کھڑی</div>
<div class="line">اک تنو مند لیکن فسوں کار،</div>
<div class="line">قفقاز کی رہنے والی حسینہ سے شیر و شکر تھا!</div>
<div class="line">یہ بھوکا مسافر،</div>
<div class="line">جو دستے کے ساتھ</div>
<div class="line">ایک خیمے میں، اک دُور افتادہ صحرا میں</div>
<div class="line">مدّت سے عزلت گزیں تھا،</div>
<div class="line">بڑی التجاؤں سے</div>
<div class="line">اِس حورِ قفقاز سے کہہ رہا تھا:</div>
<div class="line">"نجانے کہاں سے ملا ہے</div>
<div class="line">تمہاری زباں کو یہ شہد</div>
<div class="line">اور لہجے کو مستی!</div>
<div class="line">میں کیسے بتاؤں</div>
<div class="line">میں کس درجہ دلدادہ ہوں رُوسیوں کا</div>
<div class="line">مجھے اشتراکی تمدّن سے کتنی محبّت ہے،</div>
<div class="line">کیسے بتاؤں!</div>
<div class="line">یہ ممکن ہے تم مجھ کو رُوسی سکا دو؟</div>
<div class="line">کہ رُوسی ادیبوں کی سر چشمہ گاہوں کو میں دیکھنا چاہتا ہوں!"</div>
<div class="line"><br></div>
<div class="line">وہ پروردہِ عشوہ بازی</div>
<div class="line">کنکھیوں سے یوں دیکھتی تھی</div>
<div class="line">کہ جیسے وہ اُن سر نگوں آرزوؤں کو پہچانتی ہو،</div>
<div class="line">جو کرتی ہیں اکثر یوں ہی رو شناسی</div>
<div class="line">کبھی دوستی کی تمنّا،</div>
<div class="line">کبھی علم کی پیاس بن کر!</div>
<div class="line">وہ کھولہے ہلاتی تھی، ہنستی تھی</div>
<div class="line">اک سوچی سمجھی حسابی لگاوٹ سے،</div>
<div class="line">جیسے وہ اُن خفیہ سر چشمہ گاہوں کے ہر راز کو جانتی ہو،</div>
<div class="line">وہ تختے کے پیچھے کھڑی، قہقہے مارتی، لوٹتی تھی!</div>
<div class="line"><br></div>
<div class="line">کہا میں نے خالد سے:</div>
<div class="line">"بہروپئے!</div>
<div class="line">اِس ولایت میں ضربِ مثل ہے</div>
<div class="line">"کہ اونٹوں کی سودا گری کی لگن ہو</div>
<div class="line">تو گھر اُن کے قابل بناؤ۔۔،</div>
<div class="line">اور اِس شہر میں یوں تو استانیاں ان گنت ہیں</div>
<div class="line">مگر اِس کی اُجرت بھلا تم کہاں دے سکوگے!"</div>
<div class="line">وہ پھر مضطرب ہو کے، بے اختیاری سے ہنسنے لگی تھی!</div>
<div class="line">وہ بولی:</div>
<div class="line">"یہ سچ ہے</div>
<div class="line">کہ اُجرت تو اک شاہی بھر کم نہ ہوگی،</div>
<div class="line">مگر فوجیوں کا بھروسہ ہی کیا ہے،</div>
<div class="line">بھلا تم کہاں باز آؤگے</div>
<div class="line">آخر زباں سیکنے کے بہانے</div>
<div class="line">خیانت کروگے!"</div>
<div class="line">وہ ہنستی ہوئی</div>
<div class="line">اک نئے مشتری کی طرف ملتفت ہو گئی تھی!</div>
<div class="line"><br></div>
<div class="line">تو خالد نے دیکھا</div>
<div class="line">کہ رومان تو خاک میں مل چکا ہے۔۔</div>
<div class="line">اُسے کھینچ کر جب میں بازار میں لا رہا تھا،</div>
<div class="line">لگاتار کرنے لگا وہ مقولوں میں باتیں:</div>
<div class="line-block">
<div class="line">"زباں سیکنی ہو تو عورت سے سیکھو!</div>
<div class="line">جہاں بھر میں رُوسی ادب کا نہیں کوئی ثانی!</div>
<div class="line">وہ قفقاز کی حور، مزدور عورت!</div>
<div class="line">جو دنیا کے مزدور سب ایک ہو جائیں</div>
<div class="line">آغاز ہو اک نیا دورہِ شادمانی!"</div>
<div class="line"><br></div>
<div class="line">مرے دوستوں میں بہت اشتراکی ہیں،</div>
<div class="line">جو ہر محبّت میں مایوس ہو کر،</div>
<div class="line">یوں ہی اک نئے دورہِ شادمانی کی حسرت میں</div>
<div class="line">کرتے ہیں دلجوئی اک دوسرے کی،</div>
<div class="line">اور اب ایسی باتوں پہ میں</div>
<div class="line">زیرِ لب بھی کبھی مسکراتا نہیں ہوں!</div>
<div class="line"><br></div>
</div>
<div class="line">اور اُس شام جشنِ عروسی میں</div>
<div class="line">حسن و مئے و رقص و نغمہ کے طوفان بہتے رہے تھے،</div>
<div class="line">فرنگی شرابیں تو عنقا تھیں</div>
<div class="line">لیکن مئےِ نابِ قزوین و خُلارِ شیراز کے دورِ پیہم سے،</div>
<div class="line-block">
<div class="line">رنگیں لباسوں سے،</div>
<div class="line">خوشبو کی بے باک لہروں سے،</div>
<div class="line">بے ساختہ قہقہوں، ہمہموں سے،</div>
<div class="line">مزامیر کے زیر و بم سے،</div>
<div class="line">وہ ہنگامہ برپا تھا،</div>
<div class="line">محسوس ہوتا تھا</div>
</div>
<div class="line">طہران کی آخری شب یہی ہے!</div>
<div class="line">اچانک کہا مرسدہ نے:</div>
<div class="line-block">
<div class="line">"تمہارا وہ ساتھی کہاں ہے؟</div>
<div class="line">ابھی ایک صوفے پہ دیکھا تھا میں نے</div>
<div class="line">اُسے سر بزانو!"</div>
<div class="line"><br></div>
</div>
<div class="line">تو ہم کچھ پریشان سے ہو گئے</div>
<div class="line">اور کمرہ بہ کمرہ اُسے ڈھونڈنے مل کے نکلے!</div>
<div class="line">لو اک گوشہِ نیم روشن میں</div>
<div class="line">وہ اشتراکی زمیں پر پڑا تھا</div>
<div class="line">اُسے ہم ہلایا کیے اور جھنجھوڑا کیے</div>
<div class="line">وہ تو ساکت تھا، جامد تھا!</div>
<div class="line">رُوسی ادیبوں کی سر چشمہ گاہوں کی اُس کو خبر ہو گئی تھی؟</div>
</div>
<p>␃</p>
</div>
    </div>
    

</article>
</div>
        <!--End of body content-->

        <footer>
            Contents © 2014         <a href="mailto:a@seanpue.com">A. Sean Pue</a> - <a href="https://twitter.com/intent/user?screen_name=seanpue">Follow @seanpue on Twitter</a> - Powered by         <a href="http://getnikola.com" rel="nofollow">Nikola</a>         <!-- AddThis Button BEGIN -->
<div class="addthis_toolbox addthis_default_style " style="display:inline">
<a class="addthis_button_preferred_1"></a>
<a class="addthis_button_preferred_2"></a>
<a class="addthis_button_preferred_3"></a>
<a class="addthis_button_preferred_4"></a>
<a class="addthis_button_compact"></a>
</div>

<script type="text/javascript">var addthis_config = {"data_track_addressbar":true};</script><script type="text/javascript" src="//s7.addthis.com/js/300/addthis_widget.js#pubid=ra-52e16acc1b9a7a65"></script><!-- AddThis Button END --></footer>
</div>
</div>


            <script src="../../../assets/js/all-nocdn.js"></script><script>jQuery("a.image-reference").colorbox({rel:"gal",maxWidth:"100%",maxHeight:"100%",scalePhotos:true});</script><script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-47551445-1', 'seanpue.com');
  ga('send', 'pageview');

</script>
</body>
</html>
