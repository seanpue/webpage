<!DOCTYPE html>
<html prefix="og: http://ogp.me/ns# article: http://ogp.me/ns/article# " dir="rtl" lang="ur">
<head>
<meta charset="utf-8">
<meta name="description" content="Urdu version of " mere bh hai kuchh>
<meta name="viewport" content="width=device-width, initial-scale=1">
<title>§13. منّ و سلویٰ | A. Sean Pue</title>
<link href="../../../assets/css/all-nocdn.css" rel="stylesheet" type="text/css">
<link rel="alternate" type="application/rss+xml" title="RSS (hi)" href="../../../hi/rss.xml">
<link rel="alternate" type="application/rss+xml" title="RSS (en)" href="../../../rss.xml">
<link rel="alternate" type="application/rss+xml" title="RSS (ur)" href="../../rss.xml">
<link rel="canonical" href="http://seanpue.com/ur/itoohavesomedreams/poem_13/">
<!--[if lt IE 9]><script src="../../../assets/js/html5.js"></script><![endif]--><meta name="author" content="A. Sean Pue">
<meta name="og:title" content="§13. منّ و سلویٰ">
<meta name="og:url" content="http://seanpue.com/ur/itoohavesomedreams/poem_13/">
<meta name="og:description" content='Urdu version of "Mere bhī haiñ kuchh ḳhvāb"'>
<meta name="og:site_name" content="A. Sean Pue">
<meta name="og:type" content="article">
<link rel="alternate" hreflang="en" href="../../../itoohavesomedreams/poem_13/">
</head>
<body>
<a href="#content" class="sr-only sr-only-focusable">Skip to main content</a>

<!-- Menubar -->

<nav class="navbar navbar-inverse navbar-fixed-top" role="navigation"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="http://seanpue.com/">

                <span id="blog-title">A. Sean Pue</span>
            </a>
        </div>
<!-- /.navbar-header -->
        <div class="collapse navbar-collapse navbar-ex1-collapse">
            <ul class="nav navbar-nav">
<li>
<a href="../../about">میرے بارے میں</a>
                </li>
<li>
<a href="../../cv">سی وی</a>
                </li>
<li>
<a href="../../archive.html">آرکائیو</a>
                </li>
<li>
<a href="../../itoohavesomedreams">میرے بھی ہیں کچھ خواب</a>
                </li>
<li>
<a href="../../categories/index.html">ٹیگز</a>

                
            </li>
</ul>
<ul class="nav navbar-nav navbar-right">
<li>
            </li>
<li><a href="../../../hi/" rel="alternate" hreflang="hi">हिन्दी</a></li>
            <li><a href="../../../" rel="alternate" hreflang="en">English</a></li>

                
                    
    <li>
    <a href="../../.././ur/./itoohavesomedreams/poem_13/index.rst" id="sourcelink">سورس</a>
    </li>

                
            </ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content">
    <div class="body-content">
        <!--Body content-->
        <div class="row">
            
            
<article class="storypage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="." class="u-url">§13. منّ و سلویٰ</a></h1>

        
        <div class="metadata posttranslations translations">
            <h3 class="posttranslations-intro">ان زبانوں میں بھی دستیاب:</h3>
                <p><a href="../../../itoohavesomedreams/poem_13/" rel="alternate" hreflang="en">English</a></p>
        </div>

    </header><div class="e-content entry-content" itemprop="articleBody text">
    <div>
<div class="line-block">
<div class="line">"خدائے بر تر،</div>
<div class="line">یہ داریوش بزرگ کی سر زمیں،</div>
<div class="line">یہ نوشیروان عادل کی داد گاہیں،</div>
<div class="line">تصوّف و حکمت و ادب کے نگار خانے،</div>
<div class="line">یہ کیوں سیہ پوست دشمنوں کے وجود سے</div>
<div class="line">آج پھر ابلتے ہوئے سے ناسور بن رہے ہیں؟"</div>
<div class="line"><br></div>
<div class="line">"ہم اس کے مجرم نہیں ہیں، جان عجم نہیں ہیں</div>
<div class="line">وہ پہلا انگریز</div>
<div class="line">جس نے ہندوستاں کے ساحل پہ</div>
<div class="line">لا کے رکھی تھی جنس سوداگری</div>
<div class="line">یہ اس کا گناہ ہے</div>
<div class="line">جو ترے وطن کی</div>
<div class="line">زمین گل پوش کو</div>
<div class="line">ہم اپنے سیاہ قدموں سے روندتے ہیں!</div>
<div class="line"><br></div>
<div class="line">یہ شہر اپنا وطن نہیں ہے،</div>
<div class="line">مگر فرنگی کی رہزنی نے</div>
<div class="line">اسی سے نا چار ہم کو وا بستہ کر دیا ہے،</div>
<div class="line">ہم اس کی تہذیب کی بلندی کی چھپکلی بن کے رہ گئے ہیں!</div>
<div class="line"><br></div>
<div class="line">وہ راہزن جو یہ سوچتا ہے:</div>
<div class="line">"کہ ایشیا ہے کوئی عقیم و امیر بیوہ</div>
<div class="line">جو اپنی دولت کی بے پناہی سے مبتلا اک فشار میں ہے،</div>
<div class="line">اور اس کا آغوش آرزو مند وا مرے انتظار میں ہے،</div>
<div class="line">اور ایشیائی،</div>
<div class="line">قدیم خواجہ سراؤں کی اک نژاد کاہل،</div>
<div class="line">اجل کی راہوں پہ تیز گامی سے جا رہے ہیں"۔۔</div>
<div class="line"><br></div>
<div class="line">مگر یہ ہندی</div>
<div class="line">گرسنہ و پا برہنہ ہندی</div>
<div class="line">جو سالک راہ ہیں</div>
<div class="line">مگر راہ و رسم منزل سے بے خبر ہیں</div>
<div class="line">گھروں کو ویران کر کے،</div>
<div class="line">لاکھوں صعوبتوں سہ کے</div>
<div class="line">اور اپنا لہو بہا کر</div>
<div class="line">اگر کبھی سوچتے ہیں کچھ تو یہی،</div>
<div class="line">۔کہ شاید انہی کے بازو</div>
<div class="line">نجات دلوا سکیں‌گے مشرق کو</div>
<div class="line">غیر کے بے پناہ بپھرے ہوئے ستم سے۔</div>
<div class="line">یہ سوچتے ہیں:</div>
<div class="line">۔یہ حادثہ ہی کہ جس نے پھینکا ہے</div>
<div class="line">لا کے ان کو ترے وطن میں</div>
<div class="line">وہ آنچ بن جائے،</div>
<div class="line">جس سے پھنک جائے،</div>
<div class="line">وہ جراثیم کا اکھاڑا،</div>
<div class="line">جہاں سے ہر بار جنگ کی بوئے تند اٹھتی ہے</div>
<div class="line">اور دنیا میں پھیلتی ہے!۔</div>
<div class="line"><br></div>
<div class="line">میں جانتا ہوں</div>
<div class="line">مرے بہت سے رفیق</div>
<div class="line">اپنی اداس، بے کار زندگی کے</div>
<div class="line">دراز و تاریک فاصلوں میں</div>
<div class="line">کبھی کبھی بھیڑیوں کے مانند</div>
<div class="line">آ نکلتے ہیں، رہگزاروں پہ</div>
<div class="line">جستجو میں کسی کے دو "ساق صندلیں" کی!</div>
<div class="line">کبھی دریچوں کی اوٹ میں</div>
<div class="line">نا تواں پتنگوں کی پھڑپھڑاہٹ پہ</div>
<div class="line">ہوش سے بے نیاز ہو کر وہ ٹوٹتے ہیں؛</div>
<div class="line">وہ دست سائل</div>
<div class="line">جو سامنے ان کے پھیلتا ہے</div>
<div class="line">اس آرزو میں</div>
<div class="line">کہ ان کی بخشش سے</div>
<div class="line">پارہ نان، من و سلویٰ کا روپ بھر لے،</div>
<div class="line">وہی کبھی اپنی نازکی سے</div>
<div class="line">وہ رہ سجھاتا ہے</div>
<div class="line">جس کی منزل پہ شوق کی تشنگی نہیں ہے!</div>
<div class="line"><br></div>
<div class="line">تو ان مناظر کو دیکھتی ہے!</div>
<div class="line">تو سوچتی ہے:</div>
<div class="line">۔۔یہ سنگدل، اپنی بز دلی سے</div>
<div class="line">فرنگیوں کی محبّت نا روا کی زنجیر میں بندھے ہیں</div>
<div class="line">انہی کے دم سے یہ شہر ابلتا ہوا سا ناسور بن رہا ہے۔۔!</div>
<div class="line"><br></div>
<div class="line">محبّت نا روا نہیں ہے</div>
<div class="line">بس ایک زنجیر،</div>
<div class="line">ایک ہی آہنی کمند عظیم</div>
<div class="line">پھیلی ہوئی ہے،</div>
<div class="line">مشرق کے اک کنارے سے دوسرے تک،</div>
<div class="line">مرے وطن سے ترے وطن تک،</div>
<div class="line">بس ایک ہی عنکبوت کا جال ہے کہ جس میں</div>
<div class="line">ہم ایشیائی اسیر ہو کر تڑپ رہے ہیں!</div>
<div class="line">مغول کی صبح خوں فشاں سے</div>
<div class="line">فرنگ کی شام جاں ستاں تک!</div>
<div class="line">تڑپ رہے ہیں</div>
<div class="line">بس ایک ہی درد لا دوا میں،</div>
<div class="line">اور اپنے آلام جاں گزا کے</div>
<div class="line">اس اشتراک گراں بہا نے بھی</div>
<div class="line">ہم کو اک دوسرے سے اب تک</div>
<div class="line">قریب ہونے نہیں دیا ہے!</div>
</div>
<p>␃</p>
</div>
    </div>
    

</article>
</div>
        <!--End of body content-->

        <footer>
            Contents © 2014         <a href="mailto:a@seanpue.com">A. Sean Pue</a> - <a href="https://twitter.com/intent/user?screen_name=seanpue">Follow @seanpue on Twitter</a> - Powered by         <a href="http://getnikola.com" rel="nofollow">Nikola</a>         <!-- AddThis Button BEGIN -->
<div class="addthis_toolbox addthis_default_style " style="display:inline">
<a class="addthis_button_preferred_1"></a>
<a class="addthis_button_preferred_2"></a>
<a class="addthis_button_preferred_3"></a>
<a class="addthis_button_preferred_4"></a>
<a class="addthis_button_compact"></a>
</div>

<script type="text/javascript">var addthis_config = {"data_track_addressbar":true};</script><script type="text/javascript" src="//s7.addthis.com/js/300/addthis_widget.js#pubid=ra-52e16acc1b9a7a65"></script><!-- AddThis Button END --></footer>
</div>
</div>


            <script src="../../../assets/js/all-nocdn.js"></script><script>jQuery("a.image-reference").colorbox({rel:"gal",maxWidth:"100%",maxHeight:"100%",scalePhotos:true});</script><script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-47551445-1', 'seanpue.com');
  ga('send', 'pageview');

</script>
</body>
</html>
