<!DOCTYPE html>
<html prefix="og: http://ogp.me/ns# article: http://ogp.me/ns/article# " dir="rtl" lang="ur">
<head>
<meta charset="utf-8">
<meta name="description" content="Urdu version of " mere bh hai kuchh>
<meta name="viewport" content="width=device-width, initial-scale=1">
<title>§28. حسن کوزہ گر () | A. Sean Pue</title>
<link href="../../../assets/css/all-nocdn.css" rel="stylesheet" type="text/css">
<link rel="alternate" type="application/rss+xml" title="RSS (hi)" href="../../../hi/rss.xml">
<link rel="alternate" type="application/rss+xml" title="RSS (en)" href="../../../rss.xml">
<link rel="alternate" type="application/rss+xml" title="RSS (ur)" href="../../rss.xml">
<link rel="canonical" href="http://seanpue.com/ur/itoohavesomedreams/poem_28/">
<!--[if lt IE 9]><script src="../../../assets/js/html5.js"></script><![endif]--><meta name="author" content="A. Sean Pue">
<meta name="og:title" content="§28. حسن کوزہ گر ()">
<meta name="og:url" content="http://seanpue.com/ur/itoohavesomedreams/poem_28/">
<meta name="og:description" content='Urdu version of "Mere bhī haiñ kuchh ḳhvāb"'>
<meta name="og:site_name" content="A. Sean Pue">
<meta name="og:type" content="article">
<link rel="alternate" hreflang="en" href="../../../itoohavesomedreams/poem_28/">
</head>
<body>
<a href="#content" class="sr-only sr-only-focusable">Skip to main content</a>

<!-- Menubar -->

<nav class="navbar navbar-inverse navbar-fixed-top" role="navigation"><div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="http://seanpue.com/">

                <span id="blog-title">A. Sean Pue</span>
            </a>
        </div>
<!-- /.navbar-header -->
        <div class="collapse navbar-collapse navbar-ex1-collapse">
            <ul class="nav navbar-nav">
<li>
<a href="../../about">میرے بارے میں</a>
                </li>
<li>
<a href="../../cv">سی وی</a>
                </li>
<li>
<a href="../../archive.html">آرکائیو</a>
                </li>
<li>
<a href="../../itoohavesomedreams">میرے بھی ہیں کچھ خواب</a>
                </li>
<li>
<a href="../../categories/index.html">ٹیگز</a>

                
            </li>
</ul>
<ul class="nav navbar-nav navbar-right">
<li>
            </li>
<li><a href="../../../hi/" rel="alternate" hreflang="hi">हिन्दी</a></li>
            <li><a href="../../../" rel="alternate" hreflang="en">English</a></li>

                
                    
    <li>
    <a href="../../.././ur/./itoohavesomedreams/poem_28/index.rst" id="sourcelink">سورس</a>
    </li>

                
            </ul>
</div>
<!-- /.navbar-collapse -->
    </div>
<!-- /.container -->
</nav><!-- End of Menubar --><div class="container" id="content">
    <div class="body-content">
        <!--Body content-->
        <div class="row">
            
            
<article class="storypage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name"><a href="." class="u-url">§28. حسن کوزہ گر ()</a></h1>

        
        <div class="metadata posttranslations translations">
            <h3 class="posttranslations-intro">ان زبانوں میں بھی دستیاب:</h3>
                <p><a href="../../../itoohavesomedreams/poem_28/" rel="alternate" hreflang="en">English</a></p>
        </div>

    </header><div class="e-content entry-content" itemprop="articleBody text">
    <div>
<div class="line-block">
<div class="line">جہان زاد،</div>
<div class="line-block">
<div class="line">وہ حلب کی کارواں سرا کا حوض، رات وہ سکوت</div>
</div>
<div class="line">جس میں ایک دوسرے سے ہم کنار تیرتے رہے</div>
<div class="line">محیط جس طرح ہو دائرے کے گرد حلقہ زن</div>
<div class="line">تمام رات تیرتے رہے تھے ہم</div>
<div class="line">ہم ایک دوسرے کے جسم و جاں سے لگ کے</div>
<div class="line-block">
<div class="line">تیرتے رہے تھے ایک شاد کام خوف سے</div>
</div>
<div class="line">کہ جیسے پانی آنسوؤں میں تیرتا رہے</div>
<div class="line">ہم ایک دوسرے سے مطمئن زوال عمر کے خلاف</div>
<div class="line-block">
<div class="line">تیرتے رہے</div>
</div>
<div class="line">تو کہہ اٹھی: "حسن یہاں بھی کھینچ لائی</div>
<div class="line-block">
<div class="line">جاں کی تشنگی تجھے!"</div>
</div>
<div class="line">(لو اپنی جاں کی تشنگی کو یاد کر رہا تھا میں</div>
<div class="line">کہ میرا حلق آنسوؤں کی بے بہا سخاوتوں</div>
<div class="line-block">
<div class="line">سے شاد کام ہو گیا!)</div>
</div>
<div class="line">مگر یہ وہم دل میں تیرنے لگا کہ ہو نہ ہو</div>
<div class="line">مرا بدن کہیں حلب کے حوض ہی میں رہ گیا۔</div>
<div class="line">نہیں، مجھے دوئی کا واہمہ نہیں</div>
<div class="line">کہ اب بھی ربط جسم و جاں کا اعتبار ہے مجھے</div>
<div class="line">یہی وہ اعتبار تھا</div>
<div class="line-block">
<div class="line">کہ جس نے مجھ کو آپ میں سمو دیا۔۔</div>
</div>
<div class="line">میں سب سے پہلے "آپ" ہوں</div>
<div class="line">اگر ہمیں ہوں۔۔تو ہو اور میں ہوں۔۔پھر بھی میں</div>
<div class="line-block">
<div class="line">ہر ایک شے سے پہلے آپ ہوں!</div>
</div>
<div class="line">اگر میں زندہ ہوں تو کیسے "آپ" سے دغا کروں؟</div>
<div class="line">کہ تیری جیسی عورتیں، جہان زاد،</div>
<div class="line-block">
<div class="line-block">
<div class="line">ایسی الجھنیں ہیں</div>
</div>
<div class="line">جن کو آج تک کوئی نہیں "سلجھ" سکا</div>
</div>
<div class="line">جو میں کہوں کہ میں "سلجھ" سکا تو سربسر</div>
<div class="line-block">
<div class="line">فریب اپنے آپ سے!</div>
</div>
<div class="line">کہ عورتوں کی ساخت ہے وہ طنز اپنے آپ پر</div>
<div class="line">جواب جس کا ہم نہیں۔۔</div>
<div class="line"><br></div>
<div class="line">(لبیب کون ہے؟ تمام رات جس کا ذکر</div>
<div class="line-block">
<div class="line">تیرے لب پہ تھا۔۔</div>
</div>
<div class="line">وہ کون تیرے گیسوؤں کو کھینچتا رہا</div>
<div class="line-block">
<div class="line">لبوں کو نوچتا رہا</div>
</div>
<div class="line">جو میں کبھی نہ کر سکا</div>
<div class="line">نہیں یہ سچ ہے۔۔میں ہوں یا لبیب ہو</div>
<div class="line">رقیب ہو تو کس لیے تری خود آگہی کی بے ریا نشاط ناب کا</div>
<div class="line">جو صد نوا و یک نوا خرام صبح کی طرح</div>
<div class="line">لبیب ہر نوائے ساز گار کی نفی سہی!)</div>
<div class="line">مگر ہمارا رابطہ وصال آب و گل نہیں، نہ تھا کبھی</div>
<div class="line">وجود آدمی سے آب و گل سدا بروں رہے</div>
<div class="line">نہ ہر وصال آب و گل سے کوئی جام یا سبو ہی بن سکا</div>
<div class="line">جو اِن کا ایک واہمہ ہی بن سکے تو بن سکے!</div>
<div class="line"><br></div>
<div class="line">جہان زاد،</div>
<div class="line">ایک تُو اور ایک وہ اور ایک میں</div>
<div class="line">یہ تین زاویے کسی مصلث قدیم کے</div>
<div class="line">ہمیشہ گھومتے رہے</div>
<div class="line-block">
<div class="line">کہ جیسے میرا چاک گھومتا رہا</div>
</div>
<div class="line">مگر نہ اپنے آپ کا کوئی سراغ پا سکے۔۔</div>
<div class="line">مثلث قدیم کو میں توڑ دوں، جو تُو کہے، مگر نہیں</div>
<div class="line">جو سحر مجھ پہ چاک کا وہی ہے اس مثلث قدیم کا</div>
<div class="line">نگاہیں میرے چاک کی جو مجھ کو دیکھتی ہیں</div>
<div class="line-block">
<div class="line">گھومتے ہوئے</div>
</div>
<div class="line">سبو و جام پر ترا بدن، ترا ہی رنگ، تیری نازکی</div>
<div class="line-block">
<div class="line">برس پڑی</div>
</div>
<div class="line">وہ کیمیا گری ترے جمال کی برس پڑی</div>
<div class="line">میں سیل نور اندروں سے دھل گیا!</div>
<div class="line">مرے دروں کی خلق یوں گلی گلی نکل پڑی</div>
<div class="line">کہ جیسے صبح کی اذاں سنائی دی!</div>
<div class="line">تمام کوزے بنتے بنتے "تو" ہی بن کے رہ گئے</div>
<div class="line">نشاط اس وصال رہ گزر کی نا گہاں مجھے نگل گئی۔۔</div>
<div class="line">یہی پیالہ و صراحی و سبو کا مرحلہ ہے وہ</div>
<div class="line-block">
<div class="line">کہ جب خمیر آب و گل سے وہ جدا ہوئے</div>
<div class="line">تو ان کو سمت راہ نو کا کامرانیاں ملیں۔۔</div>
<div class="line">(میں اک غریب کوزہ گر</div>
<div class="line-block">
<div class="line">یہ انتہائے معرفت</div>
</div>
</div>
<div class="line">یہ ہر پیالہ و صراحی و سبو کی انتہائے معرفت</div>
<div class="line-block">
<div class="line">مجھے ہو اس کی کیا خبر؟)</div>
<div class="line"><br></div>
</div>
<div class="line">جہان زاد،</div>
<div class="line-block">
<div class="line">انتظار آج بھی مجھے ہے کیوں وہی مگر</div>
<div class="line-block">
<div class="line">جو نو برس کے دور نا سزا میں تھا؟</div>
</div>
</div>
<div class="line">اب انتظار آنسوؤں کے دجلہ کا</div>
<div class="line-block">
<div class="line">نہ گمرہی کی رات کا</div>
</div>
<div class="line">(شب گنہ کی لخّتوں کا اتنا ذکر کر چکا</div>
<div class="line-block">
<div class="line">وہ خود گناہ بن گئیں!)</div>
</div>
<div class="line">حلب کی کارواں سرا کے حوض کا، نہ موت کا</div>
<div class="line-block">
<div class="line">نہ اپنی اس شکست خوردہ ذات کا</div>
</div>
<div class="line">اک انتظار بے زماں کا تار ہے بندھا ہوا!</div>
<div class="line">کبھی جو چند ثانیے زمان بے زماں میں آ کے رک گئے</div>
<div class="line">تو وقت کا یہ بار میرے سر سے بھی اتر گیا</div>
<div class="line">تمام رفتہ و گذشتہ صورتوں، تمام حادثوں</div>
<div class="line-block">
<div class="line">کے سُست قافلے</div>
</div>
<div class="line">مرے دروں میں جاگ اٹھے</div>
<div class="line">مرے دروں میں اک جہان باز یافتہ کی ریل پیل جاگ اٹھی</div>
<div class="line">بہشت جیسے جاگ اٹھے خدا کے لا شعور میں!</div>
<div class="line">میں جاگ اٹھا غنودگی کی ریت پر پڑا ہوا</div>
<div class="line">غنودگی کی ریت پر پڑے ہوئے وہ کوزے جو</div>
<div class="line-block">
<div class="line">۔مرے وجود سے بروں۔</div>
</div>
<div class="line">تمام ریزہ ریزہ ہو کے رہ گئے تھے</div>
<div class="line-block">
<div class="line">میرے اپنے آپ سے فراق میں،</div>
</div>
<div class="line">وہ پھر سے ایک کُل بنے (کسی نوائے ساز گار کی طرح)</div>
<div class="line">وہ پھر سے ایک رقص بے زماں بنے</div>
<div class="line-block">
<div class="line">وہ رویت ازل بنے!</div>
</div>
</div>
<p>␃</p>
</div>
    </div>
    

</article>
</div>
        <!--End of body content-->

        <footer>
            Contents © 2014         <a href="mailto:a@seanpue.com">A. Sean Pue</a> - <a href="https://twitter.com/intent/user?screen_name=seanpue">Follow @seanpue on Twitter</a> - Powered by         <a href="http://getnikola.com" rel="nofollow">Nikola</a>         <!-- AddThis Button BEGIN -->
<div class="addthis_toolbox addthis_default_style " style="display:inline">
<a class="addthis_button_preferred_1"></a>
<a class="addthis_button_preferred_2"></a>
<a class="addthis_button_preferred_3"></a>
<a class="addthis_button_preferred_4"></a>
<a class="addthis_button_compact"></a>
</div>

<script type="text/javascript">var addthis_config = {"data_track_addressbar":true};</script><script type="text/javascript" src="//s7.addthis.com/js/300/addthis_widget.js#pubid=ra-52e16acc1b9a7a65"></script><!-- AddThis Button END --></footer>
</div>
</div>


            <script src="../../../assets/js/all-nocdn.js"></script><script>jQuery("a.image-reference").colorbox({rel:"gal",maxWidth:"100%",maxHeight:"100%",scalePhotos:true});</script><script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-47551445-1', 'seanpue.com');
  ga('send', 'pageview');

</script>
</body>
</html>
