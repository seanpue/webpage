<!DOCTYPE html>
<html prefix="og: http://ogp.me/ns# article: http://ogp.me/ns/article# " lang="hi">
    <head>
    <meta charset="utf-8">
    <meta name="description" content="transliterated version of " mann-o-salv>
    <meta name="viewport" content="width=device-width, initial-scale=1">
    <title>§13. Mann-o-salvâ | A. Sean Pue</title>

    
            <link href="../../assets/css/all-nocdn.css" rel="stylesheet" type="text/css">

    
                <link rel="alternate" type="application/rss+xml" title="RSS (hi)" href="../rss.xml">
                <link rel="alternate" type="application/rss+xml" title="RSS (en)" href="../../rss.xml">
                <link rel="alternate" type="application/rss+xml" title="RSS (ur)" href="../../ur/rss.xml">

      <link rel="canonical" href="http://seanpue.com/hi/itoohavesomedreams/poem_13.html">




    
        <!--[if lt IE 9]><script src="../../assets/js/html5.js"></script><![endif]-->

    


    

    <meta name="author" content="A. Sean Pue">
    
    <meta property="og:site_name" content="A. Sean Pue">
    <meta property="og:title" content="§13. Mann-o-salvâ">
    <meta property="og:url" content="http://seanpue.com/hi/itoohavesomedreams/poem_13.html">
    <meta property="og:description" content='transliterated version of "Mann-o-salvâ"'>
    <meta property="og:type" content="article">
    <meta property="article:published_time" content="2014-09-16T15:56:27+00:00">
           <meta property="article:tag" content="poem itoohavesomedreams rashid">

    

    
                <link rel="alternate" hreflang="en" href="../../itoohavesomedreams/poem_13.html">
                <link rel="alternate" hreflang="ur" href="../../ur/itoohavesomedreams/poem_13.html">



</head>
<body>
<a href="#content" class="sr-only sr-only-focusable">Skip to main content</a>

<!-- Menubar -->

<nav class="navbar navbar-inverse navbar-fixed-top" role="navigation">
    <div class="container">
<!-- This keeps the margins nice -->
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
            </button>
            <a class="navbar-brand" href="http://seanpue.com/">

                <span id="blog-title">A. Sean Pue</span>
            </a>
        </div>
<!-- /.navbar-header -->
        <div class="collapse navbar-collapse navbar-ex1-collapse">
            <ul class="nav navbar-nav">
                
                <li>
<a href="../about">मेरे बारे में</a>
                </li>
<li>
<a href="../cv">सी वी</a>
                </li>
<li>
<a href="../itoohavesomedreams">मेरे भी हैं कुछ ख़्वाब</a>
                </li>
<li>
<a href="../archive.html">अार्काइव</a>
                </li>
<li>
<a href="../categories/index.html">टैग्स</a>

                
            </li>
</ul>

            <ul class="nav navbar-nav navbar-right">
                
                    <li>
            </li>
<li><a href="../../index.html" rel="alternate" hreflang="en">English</a></li>
            <li><a href="../../ur/index.html" rel="alternate" hreflang="ur">اردو</a></li>

                
                    
    <li>
    <a href=".././itoohavesomedreams/poem_13.rst" id="sourcelink">सोर्स</a>
    </li>

                
            </ul>
        </div>
<!-- /.navbar-collapse -->
    </div>
<!-- /.container -->
</nav>

<!-- End of Menubar -->

<div class="container" id="content" role="main">
    <div class="body-content">
        <!--Body content-->
        <div class="row">
            
            
<article class="storypage" itemscope="itemscope" itemtype="http://schema.org/Article">
    <header>
        
    <h1 class="p-name entry-title" itemprop="headline name"><a href="#" class="u-url">§13. Mann-o-salvâ</a></h1>

        
        <div class="metadata posttranslations translations">
            <h3 class="posttranslations-intro">उपलब्ध भाषाएँ:</h3>
                <p><a href="../../itoohavesomedreams/poem_13.html" rel="alternate" hreflang="en">English</a></p>
                <p><a href="../../ur/itoohavesomedreams/poem_13.html" rel="alternate" hreflang="ur">اردو</a></p>
        </div>

    </header>
    <div class="e-content entry-content" itemprop="articleBody text">
    <div>
<div class="line-block">
<div class="line">"ḳhudā-e bar-tar,</div>
<div class="line">yih dāriyūsh-e buzurg kī sar-zamīñ,</div>
<div class="line">yih naushīrvān-e ʿādil kī dād-gāheñ,</div>
<div class="line">taṣavvuf-o-ḥikmat-o-adab ke nigār-ḳhāne,</div>
<div class="line">yih kyoñ siyah-post dushmanoñ ke vujūd se</div>
<div class="line">āj phir ubalte huʾe se nāsūr ban rahe haiñ?"</div>
<div class="line"><br></div>
<div class="line">"ham is ke mujrim nahīñ haiñ, jān-e ʿajam nahīñ haiñ</div>
<div class="line">vuh pahlā angrez</div>
<div class="line">jis ne hindūstāñ ke sāḥil pah</div>
<div class="line">lā-ke rakkhī thī jins-e saudāgarī</div>
<div class="line">yih us kā gunāh hai</div>
<div class="line">jo tire vat̤an kī</div>
<div class="line">zamīn-e gul-posh ko</div>
<div class="line">ham apne siyāh qadmoñ se rauñdte haiñ!</div>
<div class="line"><br></div>
<div class="line">yih shahr apnā vat̤an nahīñ hai,</div>
<div class="line">magar farangī kī rah-zanī ne</div>
<div class="line">usī se nā-chār ham ko vā-bastah kar diyā hai,</div>
<div class="line">ham us kī tahżīb kī bulandī kī chhipkalī ban-ke rah gaʾe haiñ!</div>
<div class="line"><br></div>
<div class="line">vuh rāh-zan jo yih sochtā hai:</div>
<div class="line">"kih eshiyā hai koʾī ʿaqīm-o-amīr bīvah</div>
<div class="line">jo apnī daulat kī be-panāhī se mubtalā ik fashār meñ hai,</div>
<div class="line">aur us kā āġhosh-e ārzū-mand vā mire intiz̤ār meñ hai,</div>
<div class="line">aur eshiyāʾī,</div>
<div class="line">qadīm ḳhvājah-sarāʾoñ kī ik nazhād-e kāhil,</div>
<div class="line">ajal kī rāhoñ pah tez-gāmī se jā rahe haiñ"——</div>
<div class="line"><br></div>
<div class="line">magar yih hindī</div>
<div class="line">gurisnah-o-pā barahnah hindī</div>
<div class="line">jo sālik-e rāh haiñ</div>
<div class="line">magar rāh-o-rasm-e manzil se be-ḳhabar haiñ</div>
<div class="line">gharoñ ko vīrān kar-ke,</div>
<div class="line">lākhoñ ṣuʿūbatoñ sah-ke</div>
<div class="line">aur apnā lahū bahā-kar</div>
<div class="line">agar kabhī sochte haiñ kuchh to yihī,</div>
<div class="line">—kih shāyad uñhī ke bāzū</div>
<div class="line">najāt dilvā sakeñge mashriq ko</div>
<div class="line">ġhair ke be-panāh biphre huʾe sitam se—</div>
<div class="line">yih sochte haiñ:</div>
<div class="line">—yih ḥādiṡah hī kih jis ne pheñkā hai</div>
<div class="line">lā-ke un ko tire vat̤an meñ</div>
<div class="line">vuh āñch ban jāʾe,</div>
<div class="line">jis se phuñk jāʾe,</div>
<div class="line">vuh jarāṡīm kā akhāṛā,</div>
<div class="line">jahāñ se har bār jang kī bū-e tund uṭhtī hai</div>
<div class="line">aur dunyā meñ phailtī hai!—</div>
<div class="line"><br></div>
<div class="line">maiñ jāntā hūñ</div>
<div class="line">mire bahut se rafīq</div>
<div class="line">apnī udās, be-kār zindagī ke</div>
<div class="line">dirāz-o-tārīk fāṣiloñ meñ</div>
<div class="line">kabhī kabhī bheṛiyoñ ke mānind</div>
<div class="line">ā nikalte haiñ, rah-guzāroñ pah</div>
<div class="line">justajū meñ kisī ke do "sāq-e ṣandalīñ" kī!</div>
<div class="line">kabhī darīchoñ kī oṭ meñ</div>
<div class="line">nā-tavāñ patangoñ kī phaṛphaṛāhaṭ pah</div>
<div class="line">hosh se be-niyāz ho-kar vuh ṭūṭte haiñ;</div>
<div class="line">vuh dast-e sāʾil</div>
<div class="line">jo sāmne un ke phailtā hai</div>
<div class="line">is ārzū meñ</div>
<div class="line">kih un kī baḳhshish se</div>
<div class="line">pārah-e nān, man-o-salvâ kā rūp bhar le,</div>
<div class="line">vuhī kabhī apnī nāzukī se</div>
<div class="line">vuh rah sujhātā hai</div>
<div class="line">jis kī manzil pah shauq kī tishnagī nahīñ hai!</div>
<div class="line"><br></div>
<div class="line">tū in manāz̤ir ko dekhtī hai!</div>
<div class="line">tū sochtī hai:</div>
<div class="line">——yih sang-dil, apnī buz-dilī se</div>
<div class="line">farangiyoñ kī muḥabbat-e nā-ravā kī zanjīr meñ bañdhe haiñ</div>
<div class="line">uñhī ke dam se yih shahr ubaltā huʾā sā nāsūr ban rahā hai——!</div>
<div class="line"><br></div>
<div class="line">muḥabbat-e nā-ravā nahīñ hai</div>
<div class="line">bas ek zanjīr,</div>
<div class="line">ek hī āhanī kamand-e ʿaz̤īm</div>
<div class="line">phailī huʾī hai,</div>
<div class="line">mashriq ke ik kināre se dūsre tak,</div>
<div class="line">mire vat̤an se tire vat̤an tak,</div>
<div class="line">bas ek hī ʿankabūt kā jāl hai kih jis meñ</div>
<div class="line">ham eshiyāʾī asīr ho-kar taṛap rahe haiñ!</div>
<div class="line">muġhūl kī ṣubḥ-e ḳhūñ-fishāñ se</div>
<div class="line">farang kī shām-e jāñ-sitāñ tak!</div>
<div class="line">taṛap rahe haiñ</div>
<div class="line">bas ek hī dard-e lā-davā meñ,</div>
<div class="line">aur apne ālām-e jāñ-guzā ke</div>
<div class="line">is ishtirāk-e girāñ-bahā ne bhī</div>
<div class="line">ham ko ik dūsre se ab tak</div>
<div class="line">qarīb hone nahīñ diyā hai!</div>
</div>
<p><a class="reference external" href="../../itoohavesomedreams/poem_12"><img alt="arrow_left" class="emoji" src="http://www.tortue.me/emoji/arrow_left.png"> §12. Tel ke saudāgar</a></p>
<p><a class="reference external" href="../../itoohavesomedreams/poem_14">§14. Tamāshāgah-e lālah-zār <img alt="arrow_right" class="emoji" src="http://www.tortue.me/emoji/arrow_right.png"></a></p>
<div class="admonition-i-too-have-some-dreams-n-m-rashed-and-modernism-in-urdu-poetry admonition">
<p class="first admonition-title">I Too Have Some Dreams: N. M. Rashed and Modernism in Urdu Poetry</p>
<p>A translation of this Urdu poem by N. M. Rashed as well as this transliteration appears in the
appendix of <em>I Too Have Some Dreams</em>. The transliteration is intended for
people who can understand Urdu/Hindi or related languages. I hope to soon
add performances of these poems as well.</p>
<div class="last"><div class="link-figure">
<div class="link-figure-media">
<a class="link-figure-image" href="../../itoohavesomedreams/" target="_blank">
<img src="../../galleries/i2havesomedreams/i2havesomedreams-small.jpg" alt="I Too Have Some Dreams Resource Page">
</a>
</div>
<div class="link-figure-content">
<a class="link-figure-title" href="../../itoohavesomedreams/" target="_blank">I Too Have Some Dreams Resource Page</a>


</div>
</div></div>
</div>
</div>
    </div>
    

</article>

        </div>
        <!--End of body content-->

        <footer>
            Contents © 2015         <a href="mailto:a@seanpue.com">A. Sean Pue</a> - <a href="https://twitter.com/intent/user?screen_name=seanpue">Follow @seanpue on Twitter</a> - Powered by         <a href="http://getnikola.com" rel="nofollow">Nikola</a>         <a rel="license" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/88x31.png"></a><br>This work is licensed under a <a rel="license" href="http://creativecommons.org/licenses/by/4.0/">Creative Commons Attribution 4.0 International License</a>."<br><div data-social-share-privacy="true"></div>
            
        </footer>
    </div>
</div>


            <script src="../../assets/js/all-nocdn.js"></script>
    
<!-- Social buttons -->
<div id="addthisbox" class="addthis_toolbox addthis_peekaboo_style addthis_default_style addthis_label_style addthis_32x32_style">
<a class="addthis_button_more">Share</a>
<ul>
<li>
<a class="addthis_button_facebook"></a>
</li>
<li>
<a class="addthis_button_google_plusone_share"></a>
</li>
<li>
<a class="addthis_button_linkedin"></a>
</li>
<li>
<a class="addthis_button_twitter"></a>
</li>
</ul>
</div>
<script src="//s7.addthis.com/js/300/addthis_widget.js#pubid=ra-4f7088a56bb93798"></script>
<!-- End of social buttons -->


    <script>jQuery("a.image-reference,!.islink").colorbox({rel:"gal",maxWidth:"100%",maxHeight:"100%",scalePhotos:true});</script>
    <!-- fancy dates -->
    <script>
    moment.locale("");
    fancydates(0, "YYYY-MM-DD HH:mm");
    </script>
    <!-- end fancy dates -->
    


</body>
</html>
