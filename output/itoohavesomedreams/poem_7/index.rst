.. title: §7. Ḥuzn-e insān (aflāt̤ūnī ʿishq par ek t̤anz)
.. slug: itoohavesomedreams/poem_7
.. date: 2015-08-19 16:09:15 UTC
.. tags: poem itoohavesomedreams rashid
.. link: 
.. description: transliterated version of "Ḥuzn-e insān (aflāt̤ūnī ʿishq par ek t̤anz)"
.. type: text



| jism aur rūḥ meñ āhang nahīñ,
| lażżat-andoz-e dil-āvezī-e mauhūm hai tū
| ḳhastah-e kash-ma-kash-e fikr-o-ʿamal!
| tujh ko hai ḥasrat-e iz̤hār-e shabāb
| aur iz̤hār se maʿżūr bhī hai
| jism nekī ke ḳhayālāt se mafrūr bhī hai
| is qadar sādah-o-maʿṣūm hai tū
| phir bhī nekī hī kiye jātī hai
| kih dil-o-jism ke āhang se maḥrūm hai tū
| 
| jism hai rūḥ kī ʿaz̤mat ke liye zīnah-e nūr
| manbaʿ-e kaif-o-surūr!
| nā-rasā āj bhī hai shauq-e parastār-e jamāl
| aur insāñ hai kih hai jādah-kash-e rāh-e t̤avīl
| (rūḥ-e yūnāñ pah salām!)
| ik zimistāñ kī ḥasīñ rāt kā hangām-e tapāk
| us kī lażżāt se āgāh hai kaun?
| ʿishq hai tere liye naġhmah-e ḳhām
| kih dil-o-jism ke āhang se maḥrūm hai tū!
| 
| jism aur rūḥ ke āhang se maḥrūm hai tū!
| varnah shab-hā-e zimistāñ abhī be-kār nahīñ
| aur nah be-sūd haiñ ayyām-e bahār!
| āh insāñ kih hai vahmoñ kā paristār abhī
| ḥusn be-chāre ko dhokā sā diye jātā hai
| żauq-e taqdīs pah majbūr kiye jātā hai!
| ṭūṭ jāʾeñge kisī roz mazāmīr ke tār
| muskarā de kih hai tābindah abhī terā shabāb
| hai yihī ḥaẓrat-e yazdāñ ke tamasḳhur kā javāb!

|left arrow link|_

|right arrow link|_



.. |left arrow link| replace:: :emoji:`arrow_left` §6. Mukāfāt 
.. _left arrow link: /itoohavesomedreams/poem_6

.. |right arrow link| replace::  §8. Ittifāqāt :emoji:`arrow_right` 
.. _right arrow link: /itoohavesomedreams/poem_8

.. admonition:: I Too Have Some Dreams: N. M. Rashed and Modernism in Urdu Poetry

  A translation of this Urdu poem by N. M. Rashed as well as this transliteration appears in the
  appendix of *I Too Have Some Dreams*. The transliteration is intended for
  people who can understand Urdu/Hindi or related languages. I hope to soon 
  add performances of these poems as well. 
  
  .. link_figure:: /itoohavesomedreams/
        :title: I Too Have Some Dreams Resource Page
        :class: link-figure
        :image_url: /galleries/i2havesomedreams/i2havesomedreams-small.jpg
        
