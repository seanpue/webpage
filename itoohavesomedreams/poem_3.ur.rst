.. title: §3ـ ستارے (سانیٹ)
.. slug: itoohavesomedreams/poem_3
.. date: 2014-09-13 17:08:13 UTC
.. tags: poem itoohavesomedreams rashid
.. link: 
.. description: Urdu version of "Sitāre (sāneṭ)"
.. type: text



| نکل کر جوئے نغمہ خلد زارِ ماہ و انجم سے
| فضا کی وسعتوں میں ہے رواں آہستہ آہستہ
| بہ سوئے نوحہ آبادِ جہاں آہستہ آہستہ
| نکل کر آ رہی ہے اک گلستانِ ترنّم سے!
| ستارے اپنے میٹھے مد بھرے ہلکے تبسّم سے
| کیے جاتے ہیں فطرت کو جواں آہستہ آہستہ
| سناتے ہیں اسے اک داستاں آہستہ آہستہ
| دیارِ زندگی مد ہوش ہے ان کے تکلم سے
| یہی عادت ہے روزِ اوّلیں سے ان ستاروں کی
| چمکتے ہیں کہ دنیا میں مسرّت کی حکومت ہو
| چمکتے ہیں کہ انساں فکرِ ہستی کو بھلا ڈالے
| لیے ہے یہ تمنّا ہر کرن ان نور پاروں کی
| کبھی یہ خاک داں گہوارہِ حسن و لطافت ہو
| کبھی انسان اپنی گم شدہ جنّت کو پھر پا لے!

␃
